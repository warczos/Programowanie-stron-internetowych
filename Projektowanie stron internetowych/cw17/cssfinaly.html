<!doctype html>
<html lang="pl">

<head>
	<meta charset="utf-8">
	<title>Projekt 5</title>
	<link rel="stylesheet" href="style.css">
</head>

<body>
	<h1>Jan Kochanowksi</h1>
	<h2>Treny</h2>
	<h3>Motto i dedykacja</h3>
	<p id=intro1>
		Tales sunt hominum mentes, quali pater ipse<br>
		Juppiter auctiferas lustravit lumine terras.<br>
	</p>
	<p id=intro2>
		ORSZULI KOCHANOWSKIEJ,<br>
		WDZIĘCZNEJ, UCIESZONEJ, NIEPOSPOLITEJ DZIECINIE, <br>
		KTÓRA CNÓT WSZYTKICH I DZIELNOŚCI PANIEŃSKICH POCZĄTKI WIELKIE POKAZAWSZY,<br>
		NAGLE, NIEODPOWIEDNIE, W NIEDOSZŁYM WIEKU SWOIM, <br>
		Z WIELKIM A NIEZNOŚNYM RODZICÓW SWYCH ŻALEM ZGASŁA, JAN KOCHANOWSKI,<br>
		NIEFORTUNNY OCIEC, SWOJEJ NAMILSZEJ DZIEWCE ZŁZAMI NAPISAŁ.<br>
		NIE MASZ CIĘ, ORSZULO MOJA.<br>
	</p>
	<h3>Tren I</h3>
	<p>Wszytki płacze, wszytki łzy Heraklitowe <br>
		I lamenty, i skargi Symonidowe,<br>
		Wszytki troski na świecie, wszytki wzdychania<br>
		I żale, i frasunki, i rąk łamania,<br>
		Wszytki a wszytki zaraz w dom sie mój noście,<br>
		A mnie płakać mej wdzięcznej dziewki pomoście,<br>
		Z którą mię niepobożna śmierć rozdzieliła<br>
		I wszytkich moich pociech nagle zbawiła.<br>
		Tak więc smok, upatrzywszy gniazdo kryjome,<br>
		Słowiczki liche zbiera, a swe łakome<br>
		Gardło pasie; tym czasem matka szczebiece <br>
		Uboga, a na zbójcę co raz sie miece.<br>
		Prózno, bo i na samę okrutnik zmierza,<br>
		A ta nieboga ledwe umyka pierza.<br>
		«Prózno płakać» — podobno drudzy rzeczecie.<br>
		Cóż, prze Bóg żywy, nie jest prózno na świecie?<br>
		Wszystko prózno; macamy, gdzie miękcej w rzeczy,<br>
		A ono wszędy ciśnie: błąd wiek człowieczy.<br>
		Nie wiem, co lżej: czy w smutku jawnie żałować,<br>
		Czyli sie z przyrodzeniem gwałtem mocować.<br>
	</p>
	<h3>Tren II</h3>
	<p>Jeslim kiedy nad dziećmi piórko miał zabawić,<br>
		A kwoli temu wieku lekkie rymy stawić,<br>
		Bodajżebych był raczej kolebkę kołysał<br>
		I z drugiemi nieważne mamkom pieśni pisał,<br>
		Któremi by dziecinki noworodne spiły <br>
		I swoich wychowańców lamenty toliły.<br>
		Takie fraszki mnie zbierać pożyteczniej było,<br>
		Niżli, w co mię nieszczeście moje dziś wprawiło,<br>
		Płakać nad głuchym grobem mej wdzięcznej dziewczyny<br>
		I skarżyć sie na srogość ciężkiej Prozerpiny.<br>
		Alem użyć w obojgu jednakiej wolności <br>
		Nie mógł — owom ominął, jako w dordzałości <br>
		Dowcipu coś ranego, na to mię przygoda <br>
		Gwałtem wbiła i moja nienagrodna szkoda.<br>
		Ani mi teraz łacno dowiadać sie o tym,<br>
		Jaka mię z płaczu mego czeka cześć na potym.<br>
		Nie chciałem żywym śpiewać, dziś umarłym muszę,<br>
		A cudzej śmierci płacząc, sam swe kości suszę.<br>
		Prózno to; jakie szczeście ludzi naszladuje,<br>
		Tak w nas albo dobrą myśl, albo złą sprawuje.<br>
		O prawo krzywdy pełne! O znikomych cieni <br>
		Sroga, nieubłagana, nieużyta ksieni!<br>
		Tak li moja Orszula, jeszcze żyć na świecie<br>
		Nie umiawszy, musiała w ranym umrzeć lecie?<br>
		I nie napatrzawszy sie jasności słonecznej,<br>
		Poszła nieboga widzieć krajów nocy wiecznej.<br>
		A bodaj ani była świata oglądała,<br>
		Co bowiem więcej, jedno ród a śmierć poznała.<br>
		A miasto pociech, które winna z czasem była<br>
		Rodzicom swym, w ciężkim je smutku zostawiła.
	</p>
	<h3>Tren III</h3>
	<p>Wzgardziłaś mną, dziedziczko moja ucieszona.<br>
		Zdałać sie ojca twego barziej uszczuplona <br>
		Ojczyzna, niżlibyś ty przestać na niej miała;<br>
		To prawda, żeby była nigdy nie zrownała <br>
		Z ranym rozumem twoim, z pięknemi przymioty,<br>
		Z ktorych sie już znaczyły twoje przyszłe cnoty <br>
		O słowa, o zabawo, o wdzięczne ukłony,<br>
		Jakożem ja dziś po was wielce zasmęcony.<br>
		A ty, pociecho moja, już mi sie nie wrócisz<br>
		Na wieki ani mojej tesknice okrócisz.<br>
		Nie lza, nie lza, jedno sie za tobą gotować,<br>
		A stopeczkami twemi ciebie naszladować.<br>
		Tam cię ujźrzę, da Pan Bóg, a ty więc z drogiemi<br>
		Rzuć sie ojcu do szyje ręczynkami swemi.
	</p>
	<h3>Tren IV</h3>
	<p>Zgwałciłaś, niepobożna śmierci, oczy moje,<br>
		Żem widział umierając miłe dziecię swoje.<br>
		Widziałem, kiedyś trzęsła owoc niedordzały,<br>
		A rodzicom nieszczesnym serca sie krajały.<br>
		Nigdyć by ona była bez wielkiej żałości<br>
		Mojej umrzeć nie mogła, nigdy bez ciężkości <br>
		I serdecznego bolu, w którymkolwiek lecie <br>
		Mnie by smutnego była odbiegła na świecie;<br>
		Alem ja już z jej śmierci nigdy żałościwszy,<br>
		Nigdy smutniejszy nie mógł być ani teskliwszy.<br>
		A ona (by był Bóg chciał) dłuższym wiekiem swoim<br>
		Siła pociech przymnożyć mogła oczom moim.<br>
		A przynamniej tym czasem mogłem był odprawić<br>
		Wiek swój i Persefonie ostatniej sie stawić,<br>
		Nie uczuwszy na sercu tak wielkiej żałości,<br>
		Której równia nie widzę w tej tu śmiertelności.<br>
		Nie dziwuję Nijobie, że na martwe ciała<br>
		Swoich namilszych dziatek patrząc, skamięniała.
	</p>
	<h3>Tren V</h3>
	<p>Jako oliwka mała pod wysokim sadem <br>
		Idzie z ziemie ku górze macierzyńskim szladem,<br>
		Jeszcze ani gałązek, ani listków rodząc,<br>
		Sama tylko dopiro szczupłym prątkiem wschodząc;<br>
		Tę, jesli ostre ciernie lub rodne pokrzywy<br>
		Uprzątając, sadownik podciął ukwapliwy,<br>
		Mdleje zaraz, a zbywszy siły przyrodzonej,<br>
		Upada przed nogami matki ulubionej.<br>
		Takci sie mej namilszej Orszuli dostało:<br>
		Przed oczyma rodziców swoich rostąc, mało<br>
		Od ziemie sie co wznióswszy, duchem zaraźliwym <br>
		Srogiej śmierci otchniona, rodzicom troskliwym <br>
		U nóg martwa upadła. O zła Persefono,<br>
		Mogłażeś tak wielu łzam dać upłynąć płono?<br>
	</p>
	<h3>Tren VI</h3>
	<p>Ucieszna moja śpiewaczko, Safo słowieńska,<br>
		Na którą nie tylko moja cząstka ziemieńska,<br>
		Ale i lutnia dziedzicznym prawem spaść miała;<br>
		Tęś nadzieję już po sobie okazowała,<br>
		Nowe piosnki sobie tworząc, nie zamykając<br>
		Ustek nigdy, ale cały dzień prześpiewając,<br>
		Jako więc lichy słowiczek w krzaku zielonym<br>
		Całą noc prześpiewa gardłkiem swym ucieszonym.<br>
		Prędkoś mi nazbyt umilkła, nagle cię sroga<br>
		Śmierć spłoszyła, moja wdzięczna szczebiotko droga.<br>
		Nie nasyciłaś mych uszu swymi piosnkami<br>
		I tę trochę teraz płacę sowicie łzami.<br>
		A tyś ani umierając śpiewać przestała,<br>
		Lecz matkę ucałowawszy, takeś żegnała:<br>
		«Już ja tobie, moja matko, służyć nie będę<br>
		Ani za twym wdzięcznym stołem miejsca zasiędę;<br>
		Przyjdzie mi klucze położyć, samej precz jechać,<br>
		Domu rodziców swych miłych wiecznie zaniechać».<br>
		To, i czego żal ojcowski nie da serdeczny<br>
		Przypominać więcej, był jej głos ostateczny.<br>
		A matce, słysząc żegnanie tak żałościwe,<br>
		Dobre serce, że od żalu zostało żywe.
	</p>
	<h3>Tren VII</h3>
	<p>Nieszczesne ochędóstwo, żałosne ubiory<br>
		Mojej namilszej cory,<br>
		Po co me smutne oczy za sobą ciągniecie?<br>
		Żalu mi przydajecie.<br>
		Już ona członeczków swych wami nie odzieje,<br>
		Nie masz, nie masz nadzieje.<br>
		Ujął ją sen żelazny, twardy, nieprzespany.<br>
		Już letniczek pisany <br>
		I uploteczki wniwecz, i paski złocone -<br>
		Matczyne dary płone.<br>
		Nie do takiej łóżnice, moja dziewko droga,<br>
		Miała cię mać uboga <br>
		Doprowadzić, nie takąć dać obiecowała<br>
		Wyprawę, jakąć dała.<br>
		Giezłeczkoć tylko dała a lichą tkaneczkę,<br>
		Ociec ziemie bryłeczkę<br>
		W główki włożył. Niestetyż, i posag i ona<br>
		W jednej skrzynce zamkniona.
	</p>
	<h3>Tren VIII</h3>
	<p>Wielkieś mi uczyniła pustki w domu moim,<br>
		Moja droga Orszulo, tym zniknienim swoim.<br>
		Pełno nas, a jakoby nikogo nie było:<br>
		Jedną maluczką duszą tak wiele ubyło.<br>
		Tyś za wszytki mówiła, za wszytki śpiewała,<br>
		Wszytkiś w domu kąciki zawżdy pobiegała.<br>
		Nie dopuściłaś nigdy matce sie frasować <br>
		Ani ojcu myśleniem zbytnim głowy psować,<br>
		To tego, to owego wdzięcznie obłapiając <br>
		I onym swym uciesznym śmiechem zabawiając.<br>
		Teraz wszytko umilkło, szczere pustki w domu,<br>
		Nie masz zabawki, nie masz rośmiać sie nikomu.<br>
		Z każdego kąta żałość człowieka ujmuje,<br>
		A serce swej pociechy darmo upatruje.
	</p>
	<h3>Tren IX</h3>
	<p>Kupić by cię, mądrości, za drogie pieniądze,<br>
		Która (jesli prawdziwie mienią) wszytki żądze,<br>
		Wszytki ludzkie frasunki umiesz wykorzenić,<br>
		A człowieka tylko nie w anioła odmienić,<br>
		Który nie wie, co boleść, frasunku nie czuje,<br>
		Złym przygodam nie podległ, strachom nie hołduje.<br>
		Ty wszytki rzeczy ludzkie masz za fraszkę sobie,<br>
		Jednaką myśl tak w szcześciu, jako i w żałobie <br>
		Zawżdy niesiesz; ty śmierci namniej sie nie boisz,<br>
		Bezpieczną, nieodmienną, niepożytą stoisz.<br>
		Ty bogactwa nie złotem, nie skarby wielkiemi,<br>
		Ale dosytem mierzysz i przyrodzonemi <br>
		Potrzebami; ty okiem swym nieuchronionym <br>
		Nędznika upatrujesz pod dachem złoconym,<br>
		A uboższym nie zajźrzysz szcześliwego mienia,<br>
		Kto by jedno chciał słuchać twego upomnienia.<br>
		Nieszcześliwy ja człowiek, którym lata swoje<br>
		Na tym strawił, żebych był ujźrzał progi twoje.<br>
		Terazem nagle z stopniów ostatnich zrzucony<br>
		I miedzy insze, jeden z wiela, policzony.
	</p>
	<h3>Tren X</h3>
	<p>Orszulo moja wdzięczna, gdzieś mi sie podziała?<br>
		W którą stronę, w którąś sie krainę udała?<br>
		Czyś ty nad wszystki nieba wysoko wniesiona<br>
		I tam w liczbę aniołków małych policzona?<br>
		Czyliś do raju wzięta? Czyliś na szcześliwe<br>
		Wyspy zaprowadzona? Czy cię przez teskliwe<br>
		Charon jeziora wiezie i napawa zdrojem<br>
		Niepomnym, że ty nie wiesz nic o płaczu moim?<br>
		Czy człowieka zrzuciwszy i myśli dziewicze,<br>
		Wzięłaś na się postawę i piórka słowicze?<br>
		Czyli sie w czyścu czyścisz, jesli z strony ciała<br>
		Jakakolwiek zmazeczka na tobie została?<br>
		Czyś po śmierci tam poszła, kędyś pierwej była,<br>
		Niżeś sie na mą ciężką żałość urodziła?<br>
		Gdzieśkolwiek jest, jesliś jest, lituj mej żałości,<br>
		A nie możesz li w onej dawnej swej całości,<br>
		Pociesz mię, jako możesz, a staw sie przede mną<br>
		Lubo snem, lubo cieniem, lub marą nikczemną.<br>
	</p>
	<h3>Tren XI</h3>
	<p>«Fraszka cnota», powiedział Brutus porażony.<br>
		Fraszka, kto sie przypatrzy, fraszka z każdej strony.<br>
		Kogo kiedy pobożność jego ratowała?<br>
		Kogo dobroć przypadku złego uchowała?<br>
		Nieznajomy wróg jakiś miesza ludzkie rzeczy,<br>
		Nie mając ani dobrych, ani złych na pieczy.<br>
		Kędy jego duch więnie, żaden nie ulęże:<br>
		Praw li, krzyw li, bez braku każdego dosięże.<br>
		A my rozumy swoje przedsię udać chcemy,<br>
		Hardzi miedzy prostaki, że nic nie umiemy.<br>
		Wspinamy sie do nieba, Boże tajemnice<br>
		Upatrując, ale wzrok śmiertelnej źrzenice <br>
		Tępy na to; sny lekkie, sny płoche nas bawią,<br>
		Które sie nam podobno nigdy nie wyjawią.<br>
		Żałości, co mi czynisz? Owa już oboje<br>
		Mam stracić — i pociechę, i baczenie swoje?
	</p>
	<h3>Tren XII</h3>
	<p>Żaden ociec podobno barziej nie miłował<br>
		Dziecięcia, żaden barziej nad mię nie żałował.<br>
		A też ledwie sie kiedy dziecię urodziło,<br>
		Co by łaski rodziców swych tak godne było:<br>
		Ochędożne, posłuszne, karne, niepieszczone,<br>
		Śpiewać, mówić, rymować, jako co uczone;<br>
		Każdego ukłon trafić, wyrazić postawę,<br>
		Obyczaje panieńskie umieć i zabawę.<br>
		Roztropne, obyczajne, ludzkie, nierzewniwe,<br>
		Dobrowolne, układny, skromne i wstydliwe.<br>
		Nigdy ona po ranu karmie nie wspomniała,<br>
		Aż pierwej Bogu swoje modlitwy oddała.<br>
		Nie poszła spać, aż pierwej matkę pozdrowiła<br>
		I zdrowie rodziców swych Bogu poruczyła.<br>
		Zawżdy przeciwko ojcu wszytki przebyć progi,<br>
		Zawżdy sie uradować i przywitać z drogi.<br>
		Każdej roboty pomóc, do każdej posługi<br>
		Uprzedzić było wszytki rodziców swych sługi.<br>
		A to w tak małym wieku sobie poczynała,<br>
		Że więcej nad trzydzieści miesięcy nie miała.<br>
		Tak wiele cnót jej młodość i takich dzielności<br>
		Nie mogła znieść: upadła od swej[że] bujności,<br>
		Żniwa nie doczekawszy. Kłosie mój jedyny<br>
		Jeszcześ mi sie był nie zstał, a ja twej godziny<br>
		Nie czekając, znowu cię w smutną ziemię sieję,<br>
		Ale pospołu z tobą grzebę i nadzieję,<br>
		Bo już nigdy nie wznidziesz ani przed mojema<br>
		Wiekom wiecznie zakwitniesz smutnemi oczema.
	</p>
	<h3>Tren XIII</h3>
	<p>Moja wdzięczna Orszulo, bodaj ty mnie była<br>
		Albo nie umierała lub sie nie rodziła.<br>
		Małe pociechy płacę wielkim żalem swoim<br>
		Za tym nieodpowiednym pożegnanim twoim.<br>
		Omyliłaś mię jako nocny sen znikomy,<br>
		Który wielkością złota cieszy zmysł łakomy,<br>
		Potym nagle uciecze, a temu na jawi <br>
		Z onych skarbów jeno chęć a żądzą zostawi.<br>
		Takeś ty mnie, Orszulo droga, uczyniła:<br>
		Wielkieś nadzieje w moim sercu roznieciła,<br>
		Potymeś mię smutnego nagle odbieżała <br>
		I wszytki moje z sobą pociechy zabrała.<br>
		Wzięłaś mi, zgoła mówiąc, dusze połowicę,<br>
		Ostatek przy mnie został na wieczną tesknicę.<br>
		Tu mi kamień, murarze, ciosany połóżcie,<br>
		A na nim tę nieszczesną pamiątkę wydróżcie:<br>
		ORSZULA KOCHANOWSKA TU LEŻY, KOCHANIE <br>
		OJCOWE ALBO RACZEJ PŁACZ I NARZEKANIE.<br>
		OPAKEŚ TO, NIEBACZNA ŚMIERCI, UDZIAŁAŁA:<br>
		NIE JAĆ ONEJ, ALE MNIE ONA PŁAKAĆ MIAŁA.
	</p>
	<h3>Tren XIV</h3>
	<p>Gdzie te wrota nieszczesne, któremi przed laty<br>
		Puszczał sie w ziemię Orfeus, szukając swej straty,<br>
		Żebych ja też tąż ścieżką swej namilszej córy<br>
		Poszedł szukać i on bród mógł przebyć, przez który<br>
		Srogi jakiś przewoźnik wozi blade cienie <br>
		I w lasy niewesołe cyprysowe żenie.<br>
		A ty mię nie zostawaj, wdzięczna lutni moja,<br>
		Ale ze mną pospołu pódź aż do pokoja <br>
		Surowego Plutona: owa go [to] łzami,<br>
		To temi żałosnemi zmiękczywa pieśniami,<br>
		Że mi moję namilszą dziewkę jeszcze wróci,<br>
		A ten nieuśmierzony we mnie żal ukróci.<br>
		Zginąć ci mu nie może; tuć sie wszystkim zostać,<br>
		Niech sie tylko niedoszłej jagodzie da dostać.<br>
		Gdzie by też tak kamienne ten Bóg serce nosił,<br>
		Żeby tam smutny człowiek już nic nie uprosił.<br>
		Cóż temu rzec? Więc tamże już za jedną drogą <br>
		Zostać, a z duszą zaraz zewlec troskę srogą.
	</p>
	<h3>Tren XV</h3>
	<p>Erato złotowłosa i ty, wdzięczna lutni,<br>
		Skąd pociechę w swych troskach biorą ludzie smutni,<br>
		Uspokójcie na chwilę strapioną myśl moję,<br>
		Póki jeszcze kamienny w polu słup nie stoję,<br>
		Lejąc ledwe nie krwawy płacz przez marmór żywy,<br>
		Żalu ciężkiego pamięć i znak nieszczęśliwy.<br>
		Mylę sie, czyli patrząc na ludzkie przygody<br>
		Skromniej człowiek uważa i swe własne szkody?<br>
		Nieszczesna matko (jesli przyczytać możemy<br>
		Nieszcześciu, co prze głupi rozum swój cierpiemy),<br>
		Gdzie teraz twych siedm synów i dziewek tak wiele?<br>
		Gdzie pociecha? Gdzie radość i twoje wesele?<br>
		Widzę czternaście mogił; a ty nieszcześliwa<br>
		I podobno tak długo nad wolą swą żywa <br>
		Obłapiasz zimne groby, w których (ach niebogo!) <br>
		Składłaś dziateczki swoje zagubione srogo.<br>
		Takie więc kwiaty leżą kosą podsieczone<br>
		Albo deszczem gwałtownym na ziemię złożone.<br>
		W którą nadzieję żywiesz? Czego czekasz więcej?<br>
		Czemu śmiercią żałości nie zbywasz co pręcej?<br>
		A wasze prętkie strzały albo łuk co czyni<br>
		Niepochybny, o Febe i mściwa bogini?<br>
		Albo z gniewu (bo winna), albo więc z lutości <br>
		Dokonajcie, prze Boga, jej biednej starości.<br>
		Nowa pomsta, nowa kaźń hardą myśl potkała:<br>
		Dziatek płacząc, Nijobe sama skamieniała<br>
		I stoi na Sypilu marmór nieprzetrwany,<br>
		Jednak i pod kamieniem żywią skryte rany.<br>
		Jej bowiem łzy serdeczne skałę przenikają<br>
		I przeźroczystym z góry strumieniem spadają,<br>
		Skąd źwierz i ptastwo pije; a ta w wiecznym pęcie <br>
		Tkwi w rogu skały wiatrom szalonym na wstręcie.<br>
		Ten grób nie jest na martwym, ten martwy nie w grobie,<br>
		Ale samże jest martwym, samże grobem sobie.
	</p>
	<h3>Tren XVI</h3>
	<p>Nieszcześciu kwoli a swojej żałości,<br>
		Która mię prawie przejmuje do kości,<br>
		Lutnią i wdzięczny rym porzucić muszę,<br>
		Ledwe nie duszę.<br>
		Żywem, czy mię sen obłudny frasuje?<br>
		Który kościanym oknem wylatuje,<br>
		A ludzkie myśli tym i owym bawi,<br>
		Co błąd na jawi.<br>
		O błędzie ludzki, o szalone dumy,<br>
		Jako to łacno pisać sie z rozumy,<br>
		Kiedy po wolej świat mamy, a głowa<br>
		Człowieku zdrowa.<br>
		W dostatku będąc, ubóstwo chwalemy,<br>
		W rozkoszy żałość lekce szacujemy,<br>
		A póki wełny skąpej prządce zstaje,<br>
		Śmierć nam za jaje.<br>
		Lecz kiedy nędza albo żal przypadnie,<br>
		Ali żyć nie tak jako mówić snadnie,<br>
		A śmierć dopiero w ten czas nam należy,<br>
		Gdy już k nam bieży.<br>
		Przecz z płaczem idziesz, Arpinie wymowny,<br>
		Z miłej ojczyzny? Wszak nie Rzym budowny,<br>
		Ale świat wszystek Miastem jest mądremu<br>
		Widzeniu twemu.<br>
		Czemu tak barzo córki swej żałujesz?<br>
		Wszak sie ty tylko sromoty wiarujesz;<br>
		Insze wszelakie u ciebie przygody<br>
		Ledwe nie gody.<br>
		Śmierć, mówisz, straszna tylko niezbożnemu;<br>
		Przeczże sie tobie umrzeć cnotliwemu<br>
		Nie chciało, kiedyś prze dotkliwą mowę<br>
		Miał podać głowę?<br>
		Wywiódłeś wszytkim, nie wywiódłeś sobie;<br>
		Łacniej rzec, widzę, niż czynić i tobie,<br>
		Pióro anielskie; duszę toż w przygodzie,<br>
		Co i mnie bodzie.<br>
		Człowiek nie kamień, a jako sie stawi<br>
		Fortuna, takich myśli nas nabawi.<br>
		Przeklęte szczeście! Czy snać gorzej duszy,<br>
		Kto rany ruszy?<br>
		Czasie, pożądnej ojcze niepamięci,<br>
		W co ani rozum, ani trafią święci,<br>
		Zgój smutne serce, a ten żal surowy<br>
		Wybij mi z głowy.
	</p>
	<h3>Tren XVII</h3>
	<p>Pańska ręka mię dotknęła,<br>
		Wszytkę mi radość odjęła.<br>
		Ledwie w sobie czuję duszę <br>
		I tę podobno dać muszę.<br>
		Lubo wstając, gore jaśnie,<br>
		Lubo padnąc, słońce gaśnie,<br>
		Mnie jednako serce boli,<br>
		A nigdy sie nie utoli.<br>
		Oczu nigdy nie osuszę<br>
		I tak wiecznie płakać muszę.<br>
		Muszę płakać; o mój Boże,<br>
		Kto sie przed Tobą skryć może?<br>
		Prózno morzem nie pływamy,<br>
		Prózno w bitwach nie bywamy:<br>
		Ugodzi nieszczeście wszędzie,<br>
		Choć podobieństwa nie będzie.<br>
		Wiódłem swój żywot tak skromnie,<br>
		Że ledwie kto wiedział o mnie,<br>
		A zazdrość i złe przygody<br>
		Nie miały mi w co dać szkody.<br>
		Lecz Pan, który gdzie tknąć widzi,<br>
		A z przestrogi ludzkiej szydzi,<br>
		Zadał mi raz tym znaczniejszy,<br>
		Czymem już był bezpieczniejszy.<br>
		A rozum, który w swobodzie <br>
		Umiał mówić o przygodzie,<br>
		Dziś ledwe sam wie o sobie:<br>
		Tak mię podparł w mej chorobie.<br>
		Czasem by sie chciał poprawić,<br>
		A mnie ciężkiej troski zbawić,<br>
		Ale gdy siędzie na wadze,<br>
		Żalu ruszyć nie ma władze.<br>
		Prózne to ludzkie wywody,<br>
		Żeby szkodą nie zwać szkody;<br>
		A kto sie w nieszcześciu śmieje,<br>
		Ja bych tak rzekł, że szaleje.<br>
		Kto zaś na płacz lekkość wkłada,<br>
		Słyszę dobrze, co powiada,<br>
		Lecz sie tym żal nie hamuje,<br>
		Owszem, więtszy przystępuje.<br>
		Bo mając zranioną duszę,<br>
		Rad i nierad płakać muszę;<br>
		Co snaść nie cześć, to ku szkodzie<br>
		I zelżywość serce bodzie.<br>
		Lekarstwo to, prze Bóg żywy,<br>
		Ciężkie na umysł troskliwy;<br>
		Kto przyjaciel zdrowia mego,<br>
		Wynajdzi co wolniejszego.<br>
		A ja zatym łzy niech leję,<br>
		Bom stracił wszytkę nadzieję,<br>
		By mnie rozum miał ratować,<br>
		Bóg sam mocen to hamować.
	</p>
	<h3>Tren XVIII</h3>
	<p>My nieposłuszne, Panie, dzieci Twoje<br>
		W szcześliwe czasy swoje<br>
		Rzadko Cię wspominamy,<br>
		Tylko rozkoszy zwykłych używamy.<br>
		Nie baczym, że to z Twej łaski nam płynie,<br>
		A tak, że prędko minie,<br>
		Kiedy po nas wdzięczności<br>
		Nie uznasz, Panie, za Twe życzliwości.<br>
		Miej nas na wodzy, niech nas nie rozpycha <br>
		Docześna rozkosz licha.<br>
		Niechaj na Cię pomniemy <br>
		Przynamniej w kaźni, gdy w łasce nie chcemy.<br>
		Ale ojcowskim nas karz obyczajem,<br>
		Boć przed Twym gniewem stajem,<br>
		Tak jako śnieg niszczeje,<br>
		Kiedy mu słońce niebieskie dogrzeje.<br>
		Zgubisz nas prędko, wiekuisty Panie,<br>
		Jesli nad nami stanie<br>
		Twa ciężka Boska ręka;<br>
		Sama niełaska jest nam sroga męka.<br>
		Ale od wieku Twoja lutość słynie,<br>
		A pierwej świat zaginie,<br>
		Niż Ty wzgardzisz pokornym,<br>
		Chocia był długo przeciw Tobie spornym.<br>
		Wielkie przed Tobą są występy moje,<br>
		Lecz miłosierdzie Twoje<br>
		Przewyssza wszytki złości:<br>
		Użyj dziś, Panie, nade mną litości.
	</p>
	<h3>Tren XIX albo Sen</h3>
	<p>Żałość moja długo w noc oczu mi nie dała<br>
		Zamknąć i zemdlonego upokoić ciała.<br>
		Ledwie mię na godzinę przed świtanim swemi<br>
		Sen leniwy obłapił skrzydły czarnawemi.<br>
		Na ten czas sie matka własnie ukazała,<br>
		A na ręku Orszulę moję wdzięczna miała,<br>
		Jaka więc po paciorek do mnie przychodziła,<br>
		Skoro z swego posłania rano sie ruszyła.<br>
		Giezłeczko białe na niej, włoski pokręcone,<br>
		Twarz rumiana, a oczy ku śmiechu skłonione.<br>
		Patrzę, co dalej będzie, aż matka tak rzecze:<br>
		«Spisz, Janie, czy cię żałość twoja zwykła piecze?»<br>
		Zatymem ciężko westchnął i tak mi sie zdało,<br>
		Żem sie ocknął; a ona, pomilczawszy mało,<br>
		Znowu mówić poczęła: «Twój nieutólony <br>
		Płacz, synu mój, przywiódł mię w te tu wasze strony<br>
		Z krain barzo dalekich, a łzy gorzkie twoje<br>
		Przeszły aż i umarłych tajemne pokoje.<br>
		Przyniosłam ci na ręku wdzięczną dziewkę twoję,<br>
		Abyś ją mógł oglądać jeszcze, a tę swoję<br>
		Serdeczną żałość ujął, która tak ujmuje<br>
		Sił twoich i tak zdrowie nieznacznie twe psuje,<br>
		Jako ogień suchy knot obraca w perzyny,<br>
		Darmo nie upuszczając namniejszej godziny.<br>
		Czyli nas już umarłe macie za stracone<br>
		I którym już na wieki słońce jest zgaszone?<br>
		A my owszem żywiemy żywot tym ważniejszy,<br>
		Czym nad to grube ciało duch jest ślachetniejszy.<br>
		Ziemia w ziemię się wraca, a duch z nieba dany<br>
		Miałby zginąć ani na miejsca swe wezwany?<br>
		O to sie ty nie frasuj, a wierz niewątpliwie,<br>
		Że twoja namilejsza Orszuleczka żywie.<br>
		A tu więc takim ci sie kształtem ukazała,<br>
		Jakoby sie śmiertelnym oczom poznać dała,<br>
		Ale miedzy anioły i duchy wiecznemi<br>
		Jako wdzięczna jutrzenka świeci, a za swemi<br>
		Rodzicami sie modli, jako to umiała<br>
		Z wami będąc, choć jeszcze słów nie domawiała.<br>
		Jesliżeć też stąd roście żałość, że jej lata<br>
		Pierwej są przyłomione, niżli tego świata<br>
		Rozkoszy zażyć mogła: o biedne i płone<br>
		Rozkoszy wasze, które tak są usadzone,<br>
		Że w nich więcej frasunków i żałości więcej,<br>
		Czego ty doznać możesz sam z siebie napręcej.<br>
		Ucieszyłeś sie kiedy z dziewki swej tak wiele,<br>
		Żeby pociecha twoja i ono wesele<br>
		Mogło porownać z twoim dzisiejszym kłopotem?<br>
		Nie rzeczesz tego, widzę. Także trzymaj o tem, <br>
		Jakoś doznał, ani sie frasuj, że tak rana <br>
		Twojej ze wszech namilszej dziewce śmierć zesłana.<br>
		Nie od rozkoszyć poszła; poszłać od trudności,<br>
		Od pracej, od frasunków, od złez, od żałości,<br>
		Czego świat ma tak wiele, że — by też co było<br>
		W tym docześnym żywocie człowieczeństwu miło —<br>
		Musi smak swój utracić prze wielkość przysady,<br>
		A przynamniej prze bojaźń nieuchronnej zdrady.<br>
		Czegóż płaczem, prze Boga? Czegóż nie zażyła?<br>
		Że sobie swym posagiem pana nie kupiła?<br>
		Że przegrozek i cudzych fuków nie słuchała?<br>
		Że boleści w rodzeniu dziatek nie uznała?<br>
		Ani umie powiedzieć, czego jej troskliwa<br>
		Matka doszła: co z więtszym utrapieniem bywa,<br>
		Czy je rodzić, czy je grześć? Takieć pospolicie<br>
		Przysmaki wasze, czym wy sobie świat słodzicie.<br>
		W niebie szczere rozkoszy, a do tego wieczne,<br>
		Od wszelakiej przekazy wolne i bezpieczne.<br>
		Tu troski nie panują, tu pracej nie znają,<br>
		Tu nieszczeście, tu miejsca przygody nie mają,<br>
		Tu choroby nie najdzie, tu nie masz starości,<br>
		Tu śmierć łzami karmiona nie ma już wolności.<br>
		Żyjem wiek nieprzeżyty, wiecznej używamy<br>
		Dobrej myśli, przyczyny wszytkich rzeczy znamy.<br>
		Słońce nam zawżdy świeci, dzień nigdy nie schodzi <br>
		Ani za sobą nocy niewidomej wodzi.<br>
		Twórcę wszech rzeczy widziem w Jego majestacie,<br>
		Czego wy, w ciele będąc, prózno upatrzacie.<br>
		Tu w czas obróć swe myśli, a chowaj sie na te <br>
		Nieodmienne, synu mój, rozkoszy bogate.<br>
		Doznałeś, co świat umie i jego kochanie,<br>
		Lepiej na czym ważniejszym zasadź swe staranie.<br>
		Dziewka twoja dobry los (możesz wierzyć) wzięła,<br>
		A własnie w swoich rzeczach sobie tak poczęła,<br>
		Jako gdy kto na morze nowo sie puściwszy,<br>
		A tam niebezpieczeństwo wielkie obaczywszy,<br>
		Woli nazad do brzegu. Drudzy, co podali<br>
		Żagle wiatrom, na ślepe skały powpadali:<br>
		Ten mrozem zwyciężony, ten od głodu zginął,<br>
		Rzadki, co by do brzegu na desce przypłynął.<br>
		Śmierci zniknąć nie mogła, by też dobrze była<br>
		Onę dawną Sybillę wiekiem swym przeżyła.<br>
		To, co miało być potym, uprzedzić wolała:<br>
		Tymże mniej tego świata niewczasów doznała.<br>
		Drugie po swych namilszych rodzicach zostają<br>
		I ciężkiego siroctwa nędzne doznawają.<br>
		Wypchną drugą na męża leda jako z domu,<br>
		A majętność zostanie, sam to Bóg wie komu.<br>
		Biorą drugie i gwałtem; a biorą i swoi;<br>
		Ale w hordach część sie wielka ich zostoi,<br>
		Gdzie w niewoli pogańskiej i służbie sromotnej <br>
		Łzy swe piją, czekając śmierci wszystkokrotnej.<br>
		Tego twej wdzięcznej dziewce bać sie już nie trzeba,<br>
		Która w swych młodych leciech wzięta jest do nieba,<br>
		Żadnych frasunków tego świata nie doznawszy<br>
		Ani grzechem dusze swej drogiej pomazawszy.<br>
		Jej tedy rzeczy, synu (niemasz wątpliwości),<br>
		Dobrze poszły, ani stąd używaj żałości.<br>
		Swoje szkody tak szacuj i omyłki swoje,<br>
		Abyś nie przepamiętał, że baczenie twoje<br>
		I stateczność jest droższa. W tę bądź przedsię panem,<br>
		Jako sie kolwiek czujesz w pociechy obranem.<br>
		Człowiek, urodziwszy sie, zasiadł w prawie takim,<br>
		Że ma być jako celem przygodom wszelakim.<br>
		Z tego trudno sie zdzierać; pocznimy, co chcemy:<br>
		Jesli po dobrej woli nie pójdziem, musi[e]my.<br>
		A co wszytkich jednako ciśnie, nie wiem czemu<br>
		Tobie ma być, synu mój, naciężej jednemu.<br>
		Śmiertelna, jako i ty, twoja dziewka była,<br>
		Póki jej zamierzony kres był, poty żyła.<br>
		Krótko wprawdzie, ale w tym człowiek nic nie włada,<br>
		A wyrzec też, co lepiej, niełacno przypada.<br>
		Skryte są Pańskie sądy; co sie Jemu zdało,<br>
		Nalepiej, żeby sie też i nam podobało.<br>
		Łzy w tej mierze niepłatne; gdy raz dusza ciała<br>
		Odbieży, prózno czekać, by sie wrócić miała.<br>
		Ale człowiek nie zda sie praw szcześciu w tej mierze,<br>
		Że szkody pospolicie tylko przed się bierze,<br>
		A tego baczyć nie chce ani mieć w pamięci,<br>
		Co mu też czasem padnie wedle jego chęci.<br>
		Tać jest władza fortuny, mój namilszy synie,<br>
		Że nie tak uskarżać sie, kiedy nam co zginie,<br>
		Jako dziękować trzeba, że wżdam co zostało,<br>
		Bo to wszytko nieszczeście w ręku swoich miało.<br>
		A tak i ty, folgując prawu powszechnemu,<br>
		Zagródź drogę do serca upadkowi swemu,<br>
		A w to patrzaj, co uszło ręku złej przygody:<br>
		Zyskiem człowiek zwać musi, w czym nie popadł szkody.<br>
		Na koniec, w co sie on koszt i ona utrata,<br>
		W co sie praca i twoje obróciły lata,<br>
		Któreś ty niemal wszystkie strawił nad księgami,<br>
		Mało sie bawiąc świata tego zabawami?<br>
		Teraz by owoc zbierać swojego szczepienia<br>
		I ratować w zachwianiu mdłego przyrodzenia.<br>
		Cieszyłeś przed tym insze w takiejże przygodzie:<br>
		I będziesz w cudzej czulszy niżli w swojej szkodzie?<br>
		Teraz, Mistrzu, sam sie lecz; czas doktór każdemu.<br>
		Ale kto pospolitym torem gardzi, temu<br>
		Tak poznego lekarstwa czekać nie przystoi:<br>
		Rozumem ma uprzedzić, co insze czas goi.<br>
		A czas co ma za fortel? Dawniejsze świeżemi<br>
		Przypadkami wybija, czasem weselszemi,<br>
		Czaem też z tejże miary, co człowiek z baczeniem <br>
		Pierwej, niż przyjdzie, widzi i takim myśleniem<br>
		Przeszłych rzeczy nie wściąga, przyszłych upatruje<br>
		I serce na oboję fortunę gotuje.<br>
		Tego sie, synu, trzymaj, a ludzkie przygody<br>
		Ludzkie noś; jeden jest Pan smutku i nagrody».<br>
		Tu zniknęła. Jam sie też ocknął. Aczciem prawie <br>
		Niepewien, jeslim przez sen słuchał czy na jawie.
	</p>
</body>

</html>
